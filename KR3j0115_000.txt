# -*- mode: mandoku-view; -*-
#+TITLE: 東園叢說
#+DATE: 2015-08-24 23:23:46.832334
#+PROPERTY: ID KR3j0115
#+PROPERTY: BASEEDITION WYG    
#+PROPERTY: JUAN 提要
<pb:KR3j0115_WYG_000-1a>¶
欽定四庫全書　　　　　子部十¶
　東園業説　　　　　　　雜家類三(雜説之屬/)¶
　　提要¶
　　　　(臣/)等謹案東園叢説三卷舊本題宋李如篪¶
　　　　撰如篪始末未詳據巻首紹興壬子自序則¶
　　　　括蒼人時為桐鄉丞也又有紹興甲寅建安¶
　　　　周庭筠刻是書䟦稱為東園先生則東園其¶
　　　　號矣其書諸家不著錄莫考其所自來下卷¶
<pb:KR3j0115_WYG_000-1b>¶
　　　　雜説中載所作初夏詩及其父歡喜口號三¶
　　　　首為向來錄宋詩者所未及又是書序于壬¶
　　　　子為紹興元年刋于甲寅為紹興三年而紀¶
　　　　時事一條紀紹興六年楊么李成憸佞一條¶
　　　　紀紹興二十四年秦勛登第事以少敗衆一¶
　　　　條紀紹興三十一年兩淮失守事且有稱髙¶
　　　　宗廟號者則書當成于孝宗時年月殊不相¶
　　　　應且語孟説一門語孟合稱不似南宋初語¶
<pb:KR3j0115_WYG_000-2a>¶
　　　　所辨北辰不動一條與明陳士元論語類考¶
　　　　之説同似乎曽見集註故有此説亦不似朱¶
　　　　子以前語其天文歴數説謂今之渾天實盖¶
　　　　天之法亦似歐邏巴書既入中國之語宋以¶
　　　　前即推步之家未明此理無論儒生或近時¶
　　　　好事者捃摭舊文益以所見偽為此帙託之¶
　　　　宋人歟然但就其書而論則所言雖不盡精¶
　　　　核亦時有可采如春秋行夏時一條謂以建¶
<pb:KR3j0115_WYG_000-2b>¶
　　　　子為周正月乃左氏之失不知左氏周人紀¶
　　　　他事或失之誣至于本朝正朔則婦豎皆知¶
　　　　左氏不容有誤詩亡春秋作一條謂孔子所¶
　　　　聞所見之世無詩不知株林夏南詩有姓名¶
　　　　不能移之東□前也召公不悦一條謂周公¶
　　　　朝諸侯于明堂召公嘗北面而事之則誤信¶
　　　　明堂位之謬説左傳其處者為劉氏一條疑¶
　　　　邱明先知又疑其附㑹則未考此句為漢儒¶
<pb:KR3j0115_WYG_000-3a>¶
　　　　増入孔頴達正義已有明文然如解王用三¶
　　　　驅引周官大司馬立表為證解坤六五爻駁¶
　　　　程傳女媧武氏之非解説卦生蓍糾揚雄産¶
　　　　蓍之誤解繫辭太極生兩儀為生蓍之法引¶
　　　　左傳楚有句澨漳澨雍澨蓬澨諸地證三澨¶
　　　　非水名解關雎為后妃求淑女引崔靈恩三¶
　　　　禮義宗證縮酒用茅之義以及考究易之八¶
　　　　法及六百七分之説推算絳縣人甲子之類¶
<pb:KR3j0115_WYG_000-3b>¶
　　　　皆典核不茍于經義頗為有禆故與岳珂棠¶
　　　　湖詩稿雖皆出自近日顯有可疑而以其書¶
　　　　可採亦姑並存之以資&KR0257;訂焉乾隆四十六¶
　　　　年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0115_WYG_000-4a>¶
東園叢説原序¶
僕頃年僻居語兒之東鄉既無進取之望又不能營治¶
資産日與樵漁農圃者處羮藜飯糗安分循理亦足以¶
自樂時時披閲文集省記舊聞隨手筆之遂成卷帙其¶
間經史子集天文地理厯數之説無不有之目之曰東¶
園叢説好古博雅君子覽之者殆有取焉紹興壬子三¶
月下澣桐鄉丞括蒼李如篪自序¶
