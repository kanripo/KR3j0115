# -*- mode: mandoku-view; -*-
#+TITLE: 東園叢說
#+DATE: 2015-08-24 23:23:46.898707
#+PROPERTY: ID KR3j0115
#+PROPERTY: BASEEDITION WYG    
#+PROPERTY: JUAN 卷下
<pb:KR3j0115_WYG_003-1a>¶
欽定四庫全書¶
　東園叢説卷下　　　　　宋　李如箎　撰¶
　　雜説¶
　　　赤壁賦¶
東坡先生赤壁賦曰七月既望月出東山之上徘徊斗¶
牛之間按月令孟秋之月日在翼昏建星中建星葢在¶
斗牛間中星在斗牛則月當在室壁間去斗牛甚逺秦¶
漢至今雖有嵗差昏旦中星不得而同以大要言之亦¶
<pb:KR3j0115_WYG_003-1b>¶
只合在危室間無縁在斗牛又指黄州赤壁為周瑜敗¶
曹公之處皆不然赤壁葢在今鄂州蒲圻縣界周瑜嘗¶
語孫權請兵三萬人進駐夏口保為将軍破之夏口即¶
鄂州也愚嘗謂宗師大儒以傳先聖之道立言為書以¶
詔後學為己任至於天文地理所謂末學初不深究也¶
如孟子稱决汝漢排淮泗而注之江泗水蓋自兖厯鄆¶
徑徐至下邳而入淮汝水亦自汝至蔡州汝陽縣西北¶
而入淮二水俱入淮而淮水東注於海未嘗至江孟子¶
<pb:KR3j0115_WYG_003-2a>¶
鄒人去淮泗不逺所言尚有差誤則知大賢宗師不當¶
責以此也¶
　　　韓信自當項羽¶
伊川先生語錄云惜乎項羽韓信司馬仲達諸葛孔明¶
不曽合戰得於中原戰得㡬塲方有可觀此言葢有為¶
言之也四人在當時親見之者且不能決其勝負後之¶
人按紙上語出於臆度遽謂孰勝孰負一彼一此甚無¶
謂也伊川之言葢厭後世紛紛之論也按班固陳壽二¶
<pb:KR3j0115_WYG_003-2b>¶
史所載司馬諸葛韓信項羽委是不曾合戰而史遷記¶
中垓下之役云淮隂侯以三十萬自當之羽敗遷史謂¶
之實録此一項最是大事必不虛書班書不載亦别有¶
説伊川謂不曾合戰偶有不照耳¶
　　　荀卿史遷作文之體¶
詩家用古人意造語謂之脱胎著書作文亦有之如書¶
云甲子昧爽至於商郊前徒倒戈攻于後以北荀子則¶
云朝食於戚暮宿於百泉壓旦於牧之野鼓之而紂卒¶
<pb:KR3j0115_WYG_003-3a>¶
易嚮言壓旦於牧之野即昧爽至於商郊也言鼓之而¶
紂卒易嚮即前徒倒戈也是脱胎法也荀卿此一篇自¶
周公相武王以伐紂一段其文極佳又堯典云釐降二¶
女於溈汭嬪於虞帝曰欽哉司馬遷史記則云二女不¶
敢貴驕事舜親戚甚有婦道即堯典嬪于虞之意葢将¶
嬪于虞三字衍為十餘字以敷暢厥㫖亦自好也¶
　　　學者自出己見¶
本朝熈寧中太子右賛善大夫呉安度召試舎人院考¶
<pb:KR3j0115_WYG_003-3b>¶
試賦入第三等論入第四等止縁竹青青詩不依注解¶
作王蒭篇竹遂定入第五等因是改一官放罷宰臣富¶
弼言切詳安度命意必謂王蒭篇竹柔能脆常草不足¶
以興詠武公之徳注説遷就非詩人本意也又按史記¶
河渠書云淇園之竹則知淇澳之竹祇是竹箭之竹也¶
又按陸徳明釋文青音菁茂盛之貌於理甚通未為不¶
識題意乞再取安度所試三題詳定下學士院看詳並¶
准合格惟詩不合自出己見亦非純謬於是賜安度進¶
<pb:KR3j0115_WYG_003-4a>¶
士出身愚嘗謂注疏之學執而不通之處固多有之前¶
輩讀書徃徃欲有師承必務遵守其説明有所據依也¶
其自出己意如吳安度者理致甚當再加詳定尚以不¶
合自出己見為過自非宗工鉅儒為世師表有以發明¶
經典之㣲㫖奥義者則不敢輕視傳注而用其臆説故¶
學者有所傳授而士風淳厚時世日趨浮薄學者觀書¶
不務本原傳注雖存而未嘗省覽即用己見立説反謂¶
先儒所不能到甚可嘆也近有朝士居常以大儒自負¶
<pb:KR3j0115_WYG_003-4b>¶
一日為僕言禮記云儒者㸃句之誤曲禮云席東嚮西¶
嚮以南方為上南嚮北嚮以西方為上且如今之屋宅¶
靣嚮北得以西方為上嚮南安得以西方為上也面嚮¶
西得以南方為上嚮東安得以南方為上也元作四句¶
㸃今當作六句㸃當以席東嚮西為一句嚮又為一句¶
以南方為上為一句南嚮北為一句嚮又為一句以西¶
方為上為一句是以屋宅坐東嚮西坐南嚮北為言鄙¶
俚訛謬有如此者既不詳正經之文又不觀鄭氏之注¶
<pb:KR3j0115_WYG_003-5a>¶
而用其臆説者也殊不知禮經非以屋嚮背為言葢以¶
席相對為言南嚮北嚮則席端當自西以次而下兩席¶
相對是西方為上也東嚮西嚮兩席相對則席端當自¶
南以次而下是南方為上也葢謂賔主在坐之人布席¶
相嚮而坐東嚮西嚮則南方為席端南嚮北嚮則西方¶
為席端經文先以席一字掲於其上故鄭氏以布席席¶
端為觧可謂允當矣如朝士之説良由讀書鹵莽而又¶
果於自用故也予當時聴其説㡬乎失笑因悟熈寧有¶
<pb:KR3j0115_WYG_003-5b>¶
司貶黜吳安度未為過葢防其末流之弊将至此也¶
　　　李照論樂以十龠為合¶
二帝三王之世莫不以律度量衡為要務故有虞氏巡¶
狩省方必以同律度量衡為先而夏禹之訓亦以闗石¶
和鈞為重此有國之成規生民之日用詎可忽哉本朝¶
李照修大樂耗費朝廷財用不貲於度量之間甚有疎¶
舛黄鐘律容一千二百黍是為一龠合龠即為合李照¶
却云十龠為合其失也甚矣葢據書坊中本為言也¶
<pb:KR3j0115_WYG_003-6a>¶
　　　納音¶
禮云十二律旋相為宫葢十二律應在十二月每月各¶
自為宫各自有商角徴羽共五聲作樂謂之一均故十¶
二月有十二等宫聲十二等商聲十二等角聲十二等¶
徴聲十二等羽聲其清濁髙下各自不同總十二月為¶
六十音謂之納音者納此六十音於六十甲子之中也¶
且如甲子乙丑海中金是十一月十二月之商聲也丙¶
寅丁夘爐中火是正月二月之徴聲也戊辰己巳大林¶
<pb:KR3j0115_WYG_003-6b>¶
木是三月四月之角聲也庚午辛未路傍土是五月六¶
月之宫聲也甲寅乙夘大溪水是正月二月之羽聲也¶
以類推之不必概舉是為納音¶
　　　感生帝¶
五行之帝居太㣲中受命之君必感其精氣而生東方¶
木帝曰靈威仰西方金帝曰白招拒北方水帝曰叶光¶
紀南方火帝曰赤熛怒中央土帝曰含樞紐故以木徳¶
受命有天下者則祭靈威仰金徳受命有天下者則祭¶
<pb:KR3j0115_WYG_003-7a>¶
白招拒水徳則祭叶光紀火徳則祭赤熛怒土徳則祭¶
含樞紐謂之感生帝故周人祀靈威仰本朝祀赤熛怒¶
是也¶
　　　韓愈詩文¶
韓文公唐室大儒學者至今以傳先聖之道推之謂先¶
聖之道自孟子之後惟愈得其傳荀揚之徒不與也愚¶
觀愈之書其文章純粹典雅司馬遷揚雄殆無以過其¶
行已亦中正可為後人模範然其文亦有大不可人意¶
<pb:KR3j0115_WYG_003-7b>¶
處如讀書城南詩今士人家家誦之盤谷序舉世善之¶
然愚謂二文乃文公之失如美玉之瑕玷而人未之察¶
也夫君子之讀書以求仕進本為行義達道以遂其志¶
初非為富貴榮名計也如公孫衍張儀操縦横之術當¶
世之君奉承之不暇蘇秦綰六國印儀従比王者而孟¶
子視此輩比之妾婦其自為則曰後車千乗侍妾數百¶
人我得志不為然則平日之所養可知已今文公二篇¶
之文迺以潭潭之府粉黛列屋為大丈夫得志之事何¶
<pb:KR3j0115_WYG_003-8a>¶
其陋也愚每讀其文至此二篇則情緒作惡者移時不¶
能釋今人以此訓後生不㡬乎以文錦覆陷穽者哉¶
　　　韓栁¶
韓退之栁子厚皆唐之文宗儒者之論則退之為首而¶
子厚次之二人平時各相推許退之論子厚之文則曰¶
雄深雅健似司馬子長崔蔡之流不足多也子厚論退¶
之之文則曰退之所敬者司馬遷揚雄遷之文與退之¶
固相上下如揚雄太𤣥法言退之特不作作之加瑰竒¶
<pb:KR3j0115_WYG_003-8b>¶
詳究其作二公之論皆非溢美但退之之文其間亦有¶
小疵至子厚則惟所投之無不如意如退之元和聖徳¶
詩序劉闢與其子臨刑就戮之状讀之使人毛骨凛然¶
風雅中安有此體至子厚平淮雅讀之如清風襲人穆¶
然可愛與吉甫輩所作無異矣¶
　　　歐文¶
歐陽永叔之文純雅婉熟使人讀之亹亹不倦然比之¶
韓栁所作則雄深道勁不及也雖各自有體然亦傷助¶
<pb:KR3j0115_WYG_003-9a>¶
語太多如醉翁亭記其文之美者也亦有助語可去如¶
曰環滁皆山也其西南諸峯林壑尤美則其字可去漸¶
聞水聲潺潺而瀉出乎兩峯之間者釀泉也則而字可¶
去瀉字亦自可去然而禽鳥知山林之樂而不知人之¶
樂然而二字可去如此等閒字削去之則文加勁健矣¶
大抵為文要須移動一字不得方好¶
　　　釣臺記¶
聞之前輩云范文正公作嚴子陵釣臺記其文已就召¶
<pb:KR3j0115_WYG_003-9b>¶
人能為改一字者當有厚贈有一士人乞改一字記云¶
雲山蒼蒼江水泱泱先生之徳山髙水長乞改徳字作¶
風字公大喜遂改風字因厚贈之改徳字作風字雖只¶
一字其意深長文益大増勝矣¶
　　　坡詞¶
坡詞卜筭子山谷嘗謂非胸中有萬卷詩書筆下無一¶
㸃塵氣安能道此語愚㓜年嘗見先人與王子家同直¶
閣論文王子家言及蘇公少年時常夜讀書隣家豪右¶
<pb:KR3j0115_WYG_003-10a>¶
之女常竊聴之一夕來奔蘇公不納而約以登第後聘¶
以為室暨公既第已别娶仕宦嵗久訪問其所適何人¶
以守前言不嫁而死其詞時有幽人獨徃來縹緲孤鴻¶
影之句正謂斯人也揀盡寒枝不肯棲楓落呉江冷之¶
句謂此人不嫁而云亡也其情意如此繾綣使他人為¶
之豈能脱去脂粉輕新如此山谷之云不輕發也而俗¶
人乃以其詞中有鴻影二字便認鴻雁改後一句作寂¶
寞沙洲冷意謂沙洲鴻雁之所棲宿者也愚每舉此一¶
<pb:KR3j0115_WYG_003-10b>¶
事為人言之莫以為然此可與深於辭翰者語豈流俗¶
之所能識也哉王子家諱俊明官至中大夫直祕閣與¶
先人道此語時在紹興三年寓居於婺州蘭溪縣之西¶
安寺王公時已年七十餘蘓子由之壻也有文章書字¶
與東坡相似先人嘗謂其字法傳於東坡王公云東坡¶
本學徐浩書某亦學徐浩書偶相似耳其言三蘓故事¶
甚多愚㓜小不能記也¶
　　論詩¶
<pb:KR3j0115_WYG_003-11a>¶
作詩有古人偶相類者僕常於初夏間作詩其中一聨¶
云繅車籬落桑隂盡土鼓鄉亭稻葉青吳江宰黄濟卿¶
見之曰此荆公意也荆公嘗有詩云繅成白雪桑重緑¶
割盡黄雲稻更青其措意造語皆畧相似然僕作詩時¶
初未知荆公有此一聨也實偶相類耳¶
　　　唐贊¶
唐文宗贊稱其勤政有曰唐制以隻日視朝乃命輟朝¶
放朝皆用雙日讀者或不明其義葢唐制視朝不用雙¶
<pb:KR3j0115_WYG_003-11b>¶
日且如一月一日有指揮輟朝三日則輟初一日初三¶
日初五日以雙日元不用也初六日當放朝又是雙日¶
至初七日方放朝也然則輟朝五日雙日不用是輟六¶
日今皆用雙日則初一初二初三初四日即放朝以此¶
知勤政¶
　　　鵩賦注¶
觧釋古人之文最是難事失之毫釐則謬以千里如賈¶
誼鵩賦有曰釋智遺形超然自喪注云絶聖棄智絶之¶
<pb:KR3j0115_WYG_003-12a>¶
棄之用力甚勞豈能超然自喪也哉¶
　　　諸葛孔明¶
諸葛孔明出師司馬懿兵禦之懿曰亮誠勇者若依山¶
而東且當避之西上五丈原諸軍無事矣孔明果西上¶
五丈原司馬仲達謂其&KR0257;佐曰亮志大而不見機多謀¶
而少决提卒十萬已墮吾策中破之必矣當時之人與¶
後之讀史者皆謂孔明已為仲達所料殊不知孔明之¶
出原欲先取隴右然後取闗中故魏延請以三萬人為¶
<pb:KR3j0115_WYG_003-12b>¶
奇兵㑹關中而亮不許也其一定之畫如此故必須向¶
五丈原司馬仲達皆曉識兵勢者其智謀足以先料知¶
其必由五丈原也故為是説以詭衆而作其士氣耳是¶
仲達之黠數也若果足以制勝何至堅壁而不進哉夫¶
行兵之道作将士之氣為先不可未戰而使其先氣挫¶
故宋武帝征慕容超兵踰大峴而旛竿折軍皆失色武¶
帝喜曰昔征盧循幡竿折而破之今幡竿亦折師險士¶
必有死之志餘粮棲畝人無匱乏憂破之必矣皆所以¶
<pb:KR3j0115_WYG_003-13a>¶
作士卒之氣也李晟之平朱泚時彗星見諸軍皆喜請¶
速進兵晟以為星象之變不可測忽有退舎則吾軍不¶
戰而其氣先怠矣故善用兵者必以作士氣為先不可¶
不知也¶
　　　堅壁¶
㢘頗堅壁不戰以拒白起司馬懿堅壁不戰以拒孔明¶
皆深曉兵勢者蘓先生所謂與智將戰則持之者是也¶
　　　以少敗衆¶
<pb:KR3j0115_WYG_003-13b>¶
用兵固有以少敗衆者如周瑜以三萬人敗曹公於赤¶
壁謝元以八千人破苻堅於淝水是也然不可以為常¶
兵法十則能圍之倍則能戰之故王翦攻楚必用六十¶
萬人垓下之役淮隂侯以三十萬當項羽皆以全制之¶
者也仁宗朝西邉用兵劉平任福葛懐敏等皆破軍殺¶
將然五路之地不至陷失者以鄜延環慶涇原鳳翔等¶
路皆屯重兵其當敵之要衝者不下數萬人足以控制¶
之故也紹興初金人之勢方熾偽齊父子戮力作難嵗¶
<pb:KR3j0115_WYG_003-14a>¶
為邉患然而兩淮荆襄四川皆足以防禦偽齊終以無¶
功被廢者以韓世忠屯淮隂劉光世屯合肥岳飛屯夏¶
口吳玠屯河池各不下一二十萬人足以控扼之也王¶
彦之守興勢紹興二年敵将入宼時劉子羽在興元呉¶
玠楊政在河池先戒彦以不可輕敵彦以殄滅草冦得¶
雋居多而欲自用暨烏珠率劉益等犯金州彦以五千¶
人背城而戰果至失利退走達州呉玠楊政劉翬等共¶
守饒豐嶺以遏其鋒敵攻饒豐踰月不能上嶺之旁有¶
<pb:KR3j0115_WYG_003-14b>¶
松門闗者峻險不可陟吳玠等慮其冐險以出吾不意¶
乃使郭仲以五千人守之以防不測敵果出松門攀木¶
沿崖而升郭仲不能支遂失松門敵兵遶出饒豐之後¶
吳玠等大驚急引兵退柵定軍山以待之時張魏公置¶
司在閬州議欲徙司成都四川大震自非魏公威信之¶
明玠等重兵可以制敵幾失四川辛巳金人悉起北兵¶
傾國以臨淮甸劉錡狃順昌八千人之勝不復以重兵¶
壓境而乃分布其兵於諸郡王權守鍾離當敵堂堂之¶
<pb:KR3j0115_WYG_003-15a>¶
衝所領止三萬人金軍初集思慮精專而兵力數十倍¶
長驅南下勢若震霆王權安得不焚燒積聚而為宵遁¶
之計哉辛巳兩淮失守劉錡之罪也¶
　　　記時事¶
紹興六年間既誅滅楊么平定李成等四方無虞民庶¶
安妥髙宗圖為收復中原計張魏公力贊之其時吳玠¶
鎮蜀漢岳飛鎮鄂渚韓世忠劉光世分守兩淮岳飛隂¶
結宛間豪傑及招誘大行雄强有請軍號而徃者飛慨¶
<pb:KR3j0115_WYG_003-15b>¶
然有掃清河朔之志而韓世忠亦悉師攻下邳以圖山¶
東國威甚震金人稍懼又偽齊劉璘等連年入冦喪失¶
軍實甚多知進取之無益由是有請和之議秦檜在北¶
庭時已熟知金人之情既自北中脱歸居中參預朝政¶
於是力主講和之議自後南北安靖北邉無烽火之警¶
者垂三十載人皆歸功於檜而不知檜之所賴以濟和¶
議之成者乃髙宗神武而諸帥攘袂徇國之功居多也¶
和議之前朝廷有親征之舉詔書宣布僕先人嘗有歡¶
<pb:KR3j0115_WYG_003-16a>¶
喜口號三首謹錄之於左其詞曰諸将宣威正此時一¶
人神武萬軍知無煩司馬誅荘賈共笑隋侯侈少師又¶
曰要将孝友求張仲莫把魁梧望子房神略廟籌歸變¶
化帝圖王業本雄强此篇主為魏公也又曰呉岳川襄¶
百萬兵韓劉淮甸兩長城頗聞時雨蘓諸路更看壺漿¶
走四京於時國勢方張諸将徃徃不樂和議岳飛力爭¶
之父子被誅而其議乃始堅定¶
　　　石米¶
<pb:KR3j0115_WYG_003-16b>¶
建炎間年饑嚴之夀昌縣乏食尤甚縣官日食湯餅細¶
民嗸嗸無告有掘地者得土極細而白其人取而食之¶
亦能止饑縣人遂相率争取食之謂之石米用湯調和¶
如米粉製造市井賣糕餅人亦製造以賣愚㓜時曾買¶
以食味甘酸稍帶土氣食之臟腑亦無恙小民貪得無¶
厭其取過多土輒坍有覆壓而死者至其秋小稔則其¶
土遂麄惡不可復食矣此事極異又愚所親見因録記¶
之¶
<pb:KR3j0115_WYG_003-17a>¶
　　　唐太宗¶
唐太宗誅建成元吉而有天下與齊威公殺公子糾而¶
得國事足相方齊威以匡合之功見稱於仲尼以其有¶
徳於斯民者大不得以過而掩其功也太宗雖有誅建¶
成元吉之過其親定禍亂而治底昇平有徳於斯民者¶
又非齊威之比使其出於孔子之世則誅殺兄弟之過¶
亦可略云然於誅建成之際使尉遲敬徳入侍髙祖髙¶
祖驚惶失措既迺不得巳而遜於位使在春秋之前當¶
<pb:KR3j0115_WYG_003-17b>¶
作如何書也又太宗於唐有人臣不能為之功固天命¶
之所歸究其兄弟之争始由如晦與建成家人争道有¶
隙稔成其禍至於同氣被誅髙祖見偪其事皆出於晦¶
故史臣稱如晦善斷竊金者為盗竊國者為諸侯斯言¶
信哉¶
　　　二帝三王之樂¶
有虞氏之樂以簫為主書云簫韶九成鳳凰來儀是以¶
簫為主也商人之樂以磬為主詩云既和且平依我磬¶
<pb:KR3j0115_WYG_003-18a>¶
聲是以磬為主也周人則以鐘為主周禮鐘師以鐘鼓¶
奏九夏是以鐘為主也夫八音之中一曰鐘匏土革木¶
特為和應其為樂之綱領者金石絲竹四者是也四者¶
之中一曰鐘而磬次之簫又次之琴瑟又次之按伶州¶
鳩云古者神瞽考其中聲以量之以制量均鐘司馬遷¶
史獨存生鐘之法則知鐘者八音之首也故周人以鐘¶
為主按十二月鐘磬皆有特懸諸器皆用鐘磬為均又¶
石聲難調石聲和則鐘聲皆和虞書云戛擊鳴球搏拊¶
<pb:KR3j0115_WYG_003-18b>¶
琴瑟以詠祖考來格則磬於八音當次於鐘而與鐘同¶
為衆音之首也故商人以磬為主又聲本於律律本斷¶
竹以為之後或以銅或以玉為之故簫之為器亦可以¶
度調故有虞氏以簫為主也舊説謂韶樂稱簫見細樂¶
之備非也¶
　　　五行避忌¶
避忌自古而然周家祀天神地祗人鬼皆不用商聲以¶
金尅木周木徳忌之也如洛陽或従水或從佳漢都洛¶
<pb:KR3j0115_WYG_003-19a>¶
漢為火徳忌水故去水従佳魏承漢祚亦都洛魏為土¶
徳水土之母水得土而流土得水而柔故除佳従水説¶
見魏略¶
　　　氏號占兩地¶
堯始封於陶又封於唐故曰陶唐氏季札始封延陵又¶
封於州來故曰延州來季子¶
　　　秦楚皆三遷國都¶
周孝王封非子為附庸邑之秦按秦水出隴山秦谷厯¶
<pb:KR3j0115_WYG_003-19b>¶
秦川川有故秦亭秦仲所封今秦州之地也至徳公始¶
都雍至獻公徙居櫟陽孝公立方治咸陽自秦亭又凡¶
三徙國都楚熊繹始封丹陽其地在今荆南之枝江縣¶
至楚文王自丹陽徙都江陵平王城之是為郢都襄王¶
二十一年秦拔鄢郢徙都於陳考烈王二十二年又徙¶
夀春厯三世二十年而為秦所并自丹陽又三徙國都¶
　　　范増¶
漢髙祖嘗曰項羽有范増而不能用所以為我擒髙祖¶
<pb:KR3j0115_WYG_003-20a>¶
之云亦怵於鴻門滎陽成臯之阨免於見死而云爾僕¶
觀范増之為羽計者主於賊殺漢主一事而巳至於深¶
謀逺慮圖取天下之成筭婉畫増葢未之知也劉先主¶
闗雲長皆常居曹公掌握中而公無害之之志者恃吾¶
有以制之也予於此有以知曹公有取天下之量與増¶
之所見異矣且夫英雄崛起将以成當世之大業其道¶
有三而戕害其敵不與焉一曰順民心之所向以為已¶
資二曰據形勢之地以為根本三曰求當世之奇才以¶
<pb:KR3j0115_WYG_003-20b>¶
為任使舎是三者雖僥倖而得亦不旋踵而失之范増¶
之相項氏於三者之中不能有其一焉切切然務在乎¶
賊殺漢主而已使如増之謀可以殺漢主而亦終不能¶
有天下也當秦之斃六國也楚自懐王之見執其人讎¶
秦之志痛入骨髓故其諺有曰楚雖三戸亡秦必楚其¶
人心所向可知矣劉項之起推懐王孫心為主故豪傑¶
風靡而争趨之使范増有謀當教項羽翼扶義帝以令¶
天下大業未就而先放殺之增無一言以諫羽増之罪¶
<pb:KR3j0115_WYG_003-21a>¶
一也闗中形勢之地以周公營洛之舉如是之切猶重¶
於遷不肯輕駕而東者以其形勢足恃也羽之入闗能¶
據之以為根本示天下形制之勢則英雄知所向矣迺¶
懐思東歸焚燒屠戮以肆其暴特一巨冦之所為耳豈¶
能有帝王之度哉而増無一言以及之増之罪二也韓¶
信陳平當世之奇才皆常處羽麾下増不能一言薦之¶
以為羽用卒歸於漢平為漢之謀臣而信分漢兵獵取¶
羣雄若孤豚然終以三十萬斃楚垓下以濟大業増之¶
<pb:KR3j0115_WYG_003-21b>¶
罪三也増有三罪皆足以亡國予故曰髙祖之云怵於¶
鴻門滎陽成臯之阨免於見殺而云爾也若増者豈天¶
下之真才也哉¶
　　　劉先主¶
曹公将征烏桓荀彧以為劉備在荆州必教劉表襲許¶
挾天子以令天下曹公不従决意北伐劉備果欲乗許¶
下之虛言於劉表表不能從暨曹公北還兵勢大張出¶
師以臨江漢劉表甚恐謂備曰不用公言以至於此備¶
<pb:KR3j0115_WYG_003-22a>¶
曰當今天下紛紜機㑹之來豈有終極若能應之於後¶
此亦未足為恨也夫常人之情少有所得則盈滿少有¶
所失則沮喪英雄之處事則不然失之東隅則欲收之¶
桑榆豈以一失而挫其志哉故髙祖百戰百敗而氣不¶
少衰劉備始得豫州而曹操奪之中得徐州而吕布奪¶
之其氣未嘗少衰也終能取荆収益以成鼎峙之業非¶
天下之英雄其孰能與於此哉劉先主之英概僕於對¶
劉景升之言見之矣¶
<pb:KR3j0115_WYG_003-22b>¶
　　　天雨¶
天將雨必先蒸濕雲氣騰結而後降雨又龍見而雨必¶
旋至以雨主於龍乎則何待於蒸鬱而後作雨也又有¶
薄雲而後作雨者且龍所取江河之水曽㡬何而為泛¶
溢懐襄之患者何哉二者之説葢無定論也俗諺有云¶
人能變火龍能變水此雖俗説細詳之亦甚有理夫天¶
下之理不能以無為有有其本矣亦必有所待而後發¶
見夫木之為性火實存焉然火無以自見人以一灼之¶
<pb:KR3j0115_WYG_003-23a>¶
火而變之則木俱火也以至焚邱陵燎原野無所不可¶
者假人之力而致之也雲之為氣水實存焉然水亦無¶
以自見可以為霡霂而不可致霶霈龍以一酌之水而¶
變之則雲俱水也以至於漲江河盈澗谷亦無所不可¶
者假龍之力以致之也火木雲龍二者相待而成者也¶
俗諺雖有此説然不能推其理之所在因為之説¶
　　　唐太宗¶
唐太宗將以晉王為嗣恐大臣不順對長孫無忌等取¶
<pb:KR3j0115_WYG_003-23b>¶
佩刀以自向而晉王之立遂定是為髙宗其後武后專¶
政唐室㡬於不祀帝王之為萬世慮當擇賢嗣以為宗¶
廟社稷之主無賢嗣則當師堯舜為天下計舉賢者而¶
付畀之何至任情循私而屬於其所甚愛者乎如唐太¶
宗引佩刀自向之舉乃房第間婦人女子之所為也不¶
謂創業英武之君而為之何哉漢髙祖欲立戚姬之子¶
如意一見商山四老従惠帝遊則翻然而改呼戚姬而¶
語之曰吕后真汝主也武帝既立昭帝為嗣慮其有母¶
<pb:KR3j0115_WYG_003-24a>¶
少子弱之患即日引鈎弋夫人殺之雖太傷於忍其為¶
後世慮亦深矣漢髙帝武帝可謂矚理之明而决然能¶
斷者不謂之英主可乎與唐太宗不可同年而語矣¶
　　　憸佞¶
本朝太宗時西夏圍靈武甚急朝廷遣師援之費耗頗¶
多上意欲棄之而大臣意謂失靈州則邉患將不已上¶
意亦悟令兩府侍従集議時吕端向敏中為相張洎在¶
政府洎逆知上有棄之之意而不知其中變也當集議¶
<pb:KR3j0115_WYG_003-24b>¶
所面責二相謂其不能推誠徇國吕端曰張洎豈能進¶
切直之言不過揣摹人意耳既而張洎上疏援賈捐之¶
棄朱崖之説以進上曰卿所奏朕不曉一字還以付之¶
洎慙而退上曰張洎果為吕端所料也大臣阿意順旨¶
為利禄計者自古有之近世士夫又有依附權勢全無¶
顧忌者紹興中秦檜秉權士夫争以取媚於檜為能甲¶
戌廷試檜之孫塤在焉科舉條制已有官人不作狀元¶
時有學官入劄子謂朝廷取士當協公議不宜以有官¶
<pb:KR3j0115_WYG_003-25a>¶
無官為限蓋欲為秦塤地以媚檜也檜以其説形迹太¶
露不答又檜生朝有一名士作九韶以獻其序云九章¶
九辨亂世之音九韶之作以治世之音變亂世之音也¶
其中篇有秦趙之語推原秦嬴與造父同宗且指檜為¶
聖師聖相又以無疆祝其夀如此等語言姦邪不軌甚¶
矣檜受而不報不能暴白其事明正典刑意安在哉其¶
人有文章嘗中甲科與僕同嵗以名聞於時此文成其¶
族人嘗出以見示僕觀畢即擲之至今談及其姓名視¶
<pb:KR3j0115_WYG_003-25b>¶
之如蛇虺然使其當兩漢之間撰造符命以為亂階者¶
斯人其首也富貴利達其誰不願然亦必以其道非道¶
而得之亦何榮之與有哉於時士夫若此類者甚衆姑¶
識其尤者云¶
　　　籌邉¶
方域之中天之所以區分内外隔限南北者其處有三¶
其中曰大河其南曰大江其北曰大漠三者二在中國¶
一在戎狄大漠雖無深險重阻而其地曠逺徑數百里¶
<pb:KR3j0115_WYG_003-26a>¶
無穀粟水草故匈奴畏漢者常居漠北葢天以為夷夏¶
之限也五帝三王之世北邉不過幽都朔方涿易之境¶
古先聖王不矜逺略其於戎狄葢振文徳以綏之蓄威¶
武以備之如斯而已下逮戰國燕趙之地與狄為隣各¶
務斥大其封域燕有𤣥莵樂浪趙以隂山髙闕為塞秦¶
并天下逐匈奴戎人割榆中北假之地西北陲比前代¶
益邈逺漢中葉大將軍驃騎之師疾戰窮追邊騎逺遁¶
王庭邱墟葢自漠以南實為内地也魏晉而降迄於隋¶
<pb:KR3j0115_WYG_003-26b>¶
唐大較幽燕之壤未嘗不在中國自石晉起并門藉契¶
丹之衆以濟大業於是割幽薊瀛莫涿檀順新媯儒武¶
靈應寰翔蔚十六州以畀之由是函夏北邉近逼雄霸¶
厯代設險襟喉扄鑰之固剪棄弗有大河之阻雖在中¶
國而北邉之地率多平陸無髙陵深谷之限戎馬奔突¶
始難控制太宗皇帝籌安邉之計端拱中常下詔其略¶
曰悠久之計在於設險若决大河築長城又徒自示弱¶
為後世笑朕今立法令沿邉作方田可以限戎馬而利¶
<pb:KR3j0115_WYG_003-27a>¶
我之步兵雖彼衆百萬無所施其勇方田葢類古井田¶
溝洫縦横若碁局然所以隔限代馬抑彼長技太宗皇¶
帝神機妙畧急於用此真可以垂永制以詔後人也仁¶
宗皇帝時又常植榆栁為塞以防邊騎之奔突亦設險¶
之一端也其後林木既成北人患之乃使間説雄州張¶
昭逺曰楊可以為長梯砲梢昭逺遂斬以為用慶厯間¶
上封事者或以為言於是下詔始禁採伐二者之為邉¶
塞之利其可以不知也哉粤自中原失守復失大河之¶
<pb:KR3j0115_WYG_003-27b>¶
險所恃者長江耳自江以北淮甸之區其地亦多平衍¶
乏巖塹之阻亦猶曩時雄霸之北邉也近嘗見有司作¶
堰儲石梁之水自天長以北頗為沮洳雖稍害民田亦¶
得設險之意後聞已决之矣豈張昭逺長梯砲梢之間¶
行乎誠使今日於真揚以北視其空曠之地舉行二宗¶
之良法講求石梁瓦梁之水利以限制北鄰扼其長驅¶
之勢先為不可勝以待敵之可勝其庶㡬乎¶
　　　酈食其説髙祖¶
<pb:KR3j0115_WYG_003-28a>¶
漢王數困滎陽成臯欲捐成臯以東屯鞏洛以拒楚酈¶
生説漢王曰楚人拔滎陽不堅守敖倉迺引而東令適¶
卒分守成臯此乃天所以資漢也願足下急復進兵収¶
取滎陽據敖倉之粟塞成臯之險杜太行之道距飛狐¶
之口守白馬之津以示諸侯形勢之勝則天下知所歸¶
矣漢王従之復守敖倉嘗觀漢髙祖之有天下先用蕭¶
何韓信之計自南鄭還定三秦據闗中形勝之地以基¶
王業及楚漢相距則堅守力争滎陽成臯之地以遏其¶
<pb:KR3j0115_WYG_003-28b>¶
衝而挫其鋭譬如鬭者抗其吭而搏其膺蔑有不濟者¶
矣僕觀廣野君之説是誠曉達地理知山川之險要其¶
言實闗乎當世之大計者夫用兵要以知地理為先用¶
兵而不知地理其猶木偶人是也諸葛孔明為蜀先主¶
畫取荆收益之計其言天下之地理若指諸掌必得如¶
是之人而後可與天下之機務今人千里之外則瞢然¶
無所知何足與論四方之事哉按敖倉在今滎澤縣書¶
云仲丁遷於囂詩云搏獸於囂之地也寰宇志云敖山¶
<pb:KR3j0115_WYG_003-29a>¶
在滎澤縣西十五里春秋宣公十二年晉師在敖鄗之¶
間敖鄗二山名也秦於此置倉是為敖倉亦曰敖庾東¶
觀記云濵水縣彭城廣陽廬江九江穀九千萬斛送敖¶
倉今屬鄭州備成臯乃春秋時鄭之制邑古東虢之地¶
故莊公曰制巖邑也虢叔死焉又名虎牢穆天子傳云¶
天子射鳥獸於鄭囿有虎在於葭中七萃之士髙奔戎¶
生捕虎而獻之天子命畜之東虞是曰虎牢虎牢之名¶
自是而得晉悼公城而戍之以備楚因以服鄭水經云¶
<pb:KR3j0115_WYG_003-29b>¶
成臯有大坯山其地巖險秦以為闗即禹貢大河之所¶
經也蒯通言項羽阨西山而不得進者即是山也成臯¶
之北門曰王門今在孟州汜水縣　太行山水經云在¶
河内野王縣上黨闗今懐州河内縣也按太行山有八¶
徑第一軹闗徑在蓋州濟原縣西孔安國言桀之敗於¶
鳴條自安邑東入山出太行東南陟河陽遂奔南巢即¶
由此徑也又蔡邕曰太行之上有天井之髙闗是也太¶
行河北之大山鎮也其山自孟州綿亘至幽州界　飛¶
<pb:KR3j0115_WYG_003-30a>¶
狐口據漢書紀注云在今澤州青城縣飛狐之口如淳¶
曰是上黨壺闗顔師古曰壺闗無飛狐口之名臣瓚曰¶
在代郡西南晉建興中劉琨自代出飛狐口奔於安次¶
安次幽州縣也國朝雍熈中北伐田重進敗契丹於飛¶
狐又敗之於飛狐北重進之師無一矣一矢之失即其¶
地也按寰宇志云今蔚州飛狐縣飛狐道自縣北入媯¶
州懐戎縣界即古之飛狐口也漢書王霸傳注亦云在¶
蔚州飛狐縣北通媯州懐戎縣南古之飛狐口也　白¶
<pb:KR3j0115_WYG_003-30b>¶
馬津水經注云河水舊於白馬縣南决通濟濮黄溝故¶
蘓代説燕曰决白馬之口魏無黄濟陽黄黄溝也在今¶
開封考城縣西津之東南有白馬城衛文公渡河居之¶
所謂野處曹邑者也漢二年盧綰劉賈渡白馬津入楚¶
與彭越擊破楚軍又袁紹遣顔良攻東郡太守劉延於¶
白馬皆其地也白馬有韋鄉韋城亦曰韋津又曰鹿鳴¶
津今滑州之白馬是也又寰宇志曰澶州臨河縣亦有¶
白馬城徳清軍黎陽縣東黎陽津一名白馬津十六國¶
<pb:KR3j0115_WYG_003-31a>¶
春秋慕容徳率戸四萬三千自鄴將徙滑臺至黎陽津¶
燕魯王遣船迎徳㑹風飄船沒魏軍垂至三軍危懼欲¶
保黎陽昏而氷合是夜濟迄旦而魏師至氷亦消泮若¶
有神助徳大悦改黎陽為天橋津髙齊文襄征頴城仍¶
移石濟闗於此既造橋改名曰白馬橋此則白馬津之¶
北㟁也是數處皆闗東河北襟喉之地詳究廣野君之¶
説當時説漢王之時漢已得燕趙韓信將東擊齊楚漢¶
相距於榮陽其言杜太行之道距飛狐之口者葢欲以¶
<pb:KR3j0115_WYG_003-31b>¶
固燕趙之心也塞成臯之險守白馬之津者葢欲以斷¶
齊楚之路也愚故謂其言實闗當世之大計者又觀酈¶
生之説齊王言今漢已據敖倉之粟塞成臯之險守白¶
馬之津杜太行之阨距飛狐之口天下後服者先亡是¶
時漢王已用酈生之言分兵諸處矣抑知髙祖之善用¶
謀而識兵勢也¶
　¶
　東園叢説卷下¶
